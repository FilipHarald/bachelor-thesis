\documentclass[11pt, oneside]{article}   	% use "amsart" instead of "article" for AMSLaTeX format
\usepackage{geometry}                			% See geometry.pdf to learn the layout options. There are lots.
\geometry{a4paper}

\usepackage[parfill]{parskip}    			% Begin paragraphs with an empty line rather than an indent

\usepackage[swedish]{babel}			% Swedish
\usepackage[T1]{fontenc}				% Swedish
\usepackage[latin1]{inputenc}			% Swedish
%\usepackage{amssymb}

\title{Textanalysuppgift och Oppostionsrapport av ''IT som hjälpmedel för autism''}
\author{Filip Harald, ae8556}

\begin{document}
\maketitle
\tableofcontents

\newpage
\section{Textanalysuppgift}

\subsection{Innehåll}
Uppsatsen handlar om att kartlägga hur surfplattor i skolmiljö används för att stödja lärande och det vardagliga livet för unga autistiska individer. Och även vad det ställs för utmaningar på deras design och utformning. Författaren försöker få svar på dessa frågor genom att (1) intervjua unga med autism och dess pedagoger och (2) observera hur de används av dessa.

Uppsatsen håller en låg teknisk nivå och använder sig inte av några fackliga termer. Läsaren blir introducerad för och får förklarat de begrepp som är unika för autism och stödklasser. Detta gör den väldigt lätt att förstå och skulle kunna läsas av såväl intresserad allmänhet som akademiker.

Den första forskningsfrågan, ''\emph{Hur används surfplattor i skolmiljö för att stödja unga autistiska individer?}'', bedöms ha en rimlig omfattning för att kunna besvaras. Den komplimenterar även den andra forskningsfrågan, ''\emph{Vilka design och utvecklingsutmaningar följer med att utveckla teknik för
autister?}'',  mycket väl.

Författaren har valt att genomföra semi-strukturerade intervjuer för att få underlag som delvis kan svara på båda forskningsfrågorna.	 Vidare så används även observationer för att se hur plattorna används och eventuella brister i designen som inte kommer upp under intervjuerna. Båda metodvalen motiveras korrekt om varför de bör användas. Dock diskuteras inte andra alternativa metodval.

Metodavsnittet har med många rubriker om hur metoderna ska genomföras men det saknar en sak som hade varit intressant för läsaren: en sammanfattning över hur intervjuerna är strukturerade. Som läsare förstår man att de inte är förutbestämt exakt vad som frågas. Men några frågor borde vara förutbestämda?

Vidare så framkommer det senare i artikeln att observationerna även inkluderade en granskning av vilka applikationer som finns på plattorna. Detta borde även vara beskrivet under rubriken metod.

Uppsatsen är synnerligen objektivt skriven. Författarens åsikter bedöms inte genomsyra texten i någon del av uppsatsen. Samtliga påståenden har stöd i en källa och referenslistan täcker stora delar av området uppsatsen behandlar.

Presentationen av de enskilda resultaten är väl genomförda, för varje underrubrik följer ett stycke som sammanfattar pedagogernas och elevernas uppfattning. Det följs sedan av en rad citat från intervjuerna som stödjer sammanfattningen. Helheten för hur resultaten presenteras är dock inte lika väl presenterat. Kanske ett inledande stycke om strukturen för hela resultat-delen hade hjälpt. Eller eventuellt om de olika underrubrikerna är tätt knutna till intervjuernas struktur hade det kunnat presenteras redan i metodavsnittet.

I analys och diskussionsdelarna drar författaren rimliga slutsatser och svarar på forskningsfrågorna. Det går att hitta underlag för författarens slutsatser i resultaten, dock så får man som läsare själv göra detta. Om slutsatserna hade relaterat bättre till resultatet hade detta varit enklare. Vidare går det inte någonstans i artikeln finna förslag på fortsatt forskning. Detta bör läggas till.

Nedan nämns tre saker som uppsatsen skiljer sig från övriga forskningsartiklar jag har läst, när dessa är åtgärdade håller uppsatsen en god standard för en forskningsartikel med avseende på innehåll. 
\begin{enumerate}
	\item Metoden bör beskriva den grundläggande strukturen för intervjuerna.
	\item Metoden bör nämna att observationen inkluderar granskning av plattorna. Om beslutet att granska togs i efterhand bör detta istället nämnas i resultatet.
	\item Förslag på fortsatt forskning bör inkluderas i uppsatsen.
\end{enumerate}

\subsection{Form och struktur}
Uppsatsen är väl organiserad och strukturen underlättar för läsupplevelsen. Metod och resultatdelarna har många underrubriker men det kan motiveras med tydliga skillnader i dess innehåll. Samtliga avsnitt är självständiga och kan läsas för sig själv. Dock, även om strukturen och rubrikerna är väl valda, så fattas det (1) inledande stycken som förklarar vad respektive avsnitt ska ta upp och (2) avslutande stycken/meningar som gör övergången till nästa avsnitt enklare.

Språket i uppsatsen använder sig av ett vardagligt språk som gör att nästan vem som helst kan förstå innehållet. Då även forskningsfrågorna inte är så tekniska och kan bedömas vara relevanta för allmänheten så kan valet av språk vara lämpligt. Texten innehåller tyvärr en mängd stavfel och syftningsfel vilket försämrar läsupplevelsen. De flesta är dock tillräckligt små så man inte behöver läsa om meningen i fråga. Men det påverkar som sagt helhetsintrycket.

Uppsatsen använder sig  genomgående av imperfekt vilket bedöms vara ett lämpligt val av tempus för uppsatsen. Vidare så använder författaren jag-form. Detta görs utan att den uppfattade objektiviteten av uppsatsen påverkas. Dock så ger det en mindre professionellt intryck och som läsare känner man sig utanför.

Som tidigare nämnt så stöds påståenden i texten av källor. Om efterföljande mening även relaterar till källan så nämns inte författarna vid namn utan benämns ''forskaren/na''. Eftersom referenssytemet som används är Harvard så är det ändå relativt enkelt att förstå då namnen nämns i texten ändå. Webbmaterial är tydligt presenterat i referenslistan.

Nedan nämns två saker som uppsatsen skiljer sig från övriga forskningsartiklar jag har läst, när dessa är åtgärdade håller uppsatsen en god standard för en forskningsartikel med avseende på form och struktur.
\begin{enumerate}
	\item Uppsatsen bör ha ett inledande stycke för varje avsnitt innehållande struktur och innehåll för avsnittet.
	\item Uppsatsen bör även ha ett stycke/mening som avslutar respektive avsnitt för att förbättra läsupplevelsen.
\end{enumerate}

\newpage
\section{Övriga tillägg på opponeringen}
Förutom ovan nämnda punkter om förbättringar som bör ändras under innehåll samt form och struktur så följer nedan mer feedback på uppsatsen.

Forskningsfrågorna är tydligt presenterade i en lista, bra! Dock hade det varit mycket enklare för läsaren och dig som författare att referera till dem om listan hade varit numrerad.

I uppsatsen framgår det ganska sent att det handlar om personer över 18 år. Tidigare har de refererats till som både unga och barn. En klargörande om deras ålder redan i inledningen hade kunnat skapa mer klarhet.

En presentation av alternativa metodval till intervju och observation hade ytterligare kunnat stärka valet av använda metoder i uppsatsen.

Under rubriken deltagare säger du att det är en relativt liten grupp som du gjort undersökningen på. Jag tycker inte det är en liten del. 15 stycken semi-strukturerade intervjuer tycker jag är en fullt tillräcklig mängd, bra!

Förutom att resultat-avsnittet saknar ett stycke om hur strukturen för avsnittet är så tycker jag att det är ett bra utformat avsnitt. Bra sammanfattningar följt av citat från intervjuerna.

I diskussionsdelen svarar du väl på forskningsfrågorna och underlaget för slutsatserna kan återfinnas i resultat-avsnittet. Dock hade jag som läsare viljat att du knyter slutsatserna tätare till resultatdelen. (T.ex. genom att hänvisa till underrubriker från resultatet).

Överlag får jag ett gott heletsintryck av uppsatsen och skulle med sagda ändringar kunna klassificera den jämförbar med andra forskningsartiklar.

\end{document}
